Nallelandian itsenäisyyden kunniaksi pykätty piparituulimylly on seissyt tukevasti paikallaan jo sata vuotta. 
Mylly on muodostunut suosituksi piparinähtävyyskohteeksi nallekarkkien keskuudessa. 
Lukemattomat karkkinallet ovat harhailleet taikametsässä viikkokausia löytääkseen taikamyllyn. 
Jotkut ovat jopa päättäneet uida hyisessä vedessä päästäkseen perille.
Myllyn siipiin kätkeytyi legendan mukaan ihmeellinen taika: se, joka näkee myllyn siipien pyörivän, saa osakseen ikuisen onnen.
Tuulimylly  oli kuitenkin ollut vuosikymmeniä epäkunnossa, koska kateudesta vihreä Shanghai-karhu oli lausunut kirouksen, joka pysäytti myllyn siivet. 
Lukuisista yrityksistä huolimatta Nallelandiasta ei löytynyt yhtään nallekarkkia, joka olisi saanut myllyn siivet taas liikkeelle.
Kuvioon hyppäsi vihdoin purppuranpunainen Gandalf-Valkonalle, ovela velho, joka loitsi tuulimyllyn siivet eloon.
Valkonalle käytti taikoessaan uusinta tekniikkaa, joka velhomaailmassa tunnetaan myös nimellä “Vadelmappii” (alkuperäiskielellä “Raspberry Pi”, tuttavallisemmin “vadelmappiirakka”).
Myös myllyn henki, heinähattunalle ja hänen lapsinallukkansa, olivat olleet kirouksen vuoksi lukittuna kotiinsa eivätkä päässeet ulos.
Lapsinallukat olivat innoissaan, kun pääsivät vuosikymmenten jälkeen ulos lukkojen takaa ja rakensivat ensi töikseen toffeelumiukon.
